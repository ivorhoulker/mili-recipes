---
title: "臘腸煲仔飯"
subtitle: "入冬良品，記得搵孖臘腸旁下身"
image: "claypot-rice.jpg"
priority: 5
---

## 預備材料

1. 靚臘腸 2 條
2. 靚潤腸 2 條
3. 米 1 嘜（二人份量，大概 150g）
4. 菜心 4 條

## 煲仔飯豉油材料（如果不想買現成煲仔飯豉油）

1. 豉油 3 湯匙
2. 糖 ½ 湯匙
3. 薑 2 片
4. 蔥 1 條
5. 蒜頭 2 瓣

## 做法

1. 洗米後，米浸 1：1 凍水，加少少油，浸大概 20 分鐘。臘腸、潤腸用滾水沖沖，洗淨放一邊備用。
2. 先做煲仔飯豉油：少少油落鑊，小火炒香薑、蔥、蒜頭，炒香後加入豉油，再落糖拌勻，小火煮 1-2 分鐘，讓薑、蔥、蒜的味道煮入豉油。全程用小火，豉油同糖好易燶。
3. 煲仔面先抹一層油。米連水落鍋，中火煲飯。水滾後，煲蓋會出蒸氣，開蓋下臘腸、潤腸，再蓋上煲蓋，轉中小火。大概 8-10 分鐘後，煲邊微微出煙，飯便會煮好。
4. 飯煮好後，開蓋放下菜心；蓋上煲蓋後，便開始煮飯焦。每分鐘轉一次鍋，讓不同邊受熱，飯焦便會煮得更均勻。煮飯焦時不要開蓋，會聽到米霹靂啪嘞響，有燶味便知道烤焦了。
5. 關火後，不要立即開蓋，稍稍焗 3-5 分鐘後再整鍋上餐桌。開蓋淋上豉油，好味呀！

## 入廚小貼士

1. 冇瓦煲、冇明火就唔好煮呢味，直接電飯煲飯面放兩條臘腸煲飯算數。
2. 瓦煲先薄薄抹一層油，再煲飯，有助飯焦形成。
3. 我家中的瓦煲其實是日式土鍋，一樣可用。有些人很講究養鍋，開鍋（都是先用鍋煮煮稀粥等），我沒有研究，因為這些鍋挺便宜，襟用。
4. 如只是煮 2-3 人份量，用小鍋會較好，米飯煮出來較鬆軟厚身。
5. 煮煲仔飯好玩是因為全程不能開蓋。只靠煲蓋出蒸氣、出煙、聲響等提示，是考驗廚藝的一味。
6. 如果不吃臘味，亦可落肉餅、北姑滑雞，同樣都是水滾後下鑊，記得鋪平肉類才容易煮熟。肉類醃法亦和廣東粥那篇相類同。
7. 臘腸可原條落，亦有人切片先落，冇乜所謂。
