---
title: "椰樹沙嗲雞"
subtitle: "Jimmy's牌沙爹醬，馬來亞的味道"
image: "satay-chicken.jpg"
priority: 4
---

## 預備材料

1. 雞髀肉／雞胸肉 400g （二人份量）
2. 紅蔥頭 2 粒
3. 洋蔥 ½ 個
4. Jimmy's 牌沙爹醬 1 大匙
5. 無糖粗粒花生醬 1 大匙
6. 椰奶 100ml

## 醃料

1. 咖喱粉 1 湯匙
2. 豉油 1 湯匙
3. 薑黃粉 ½ 茶匙（色澤用途，可不用）
4. 油 1 湯匙（拌勻醃料後才放）

## 做法

1. 將紅蔥頭，洋蔥切粒放一邊備用。
2. 雞肉切薄片，拌入醃料，拌勻後，再放油拌勻，醃最少 20 分鐘。
3. 先做沙爹醬：熱鍋加入少許橄欖油，落紅蔥頭、洋蔥，慢慢炒香。炒香後，落沙爹醬、花生醬，再慢慢加入椰奶拌勻，如太杰，可續少加入熱水慢慢開稀到喜歡濃度。
4. 煮雞柳，先大火把鑊燒紅，落一圈油，輕輕攏一攏，整個鑊面都要有油。油熱後，落雞柳，快手推開，令每塊雞柳與鑊都有接觸面，不要不停翻炒。煎香一面後，快手炒，令雞柳另一面受熱。
5. 雞柳煎香另一面後，上碟，再淋上沙爹醬。上面放少許芫茜／蔥花伴碟。

## 入廚小貼士

1. 學 Gordon Ramsay 話齋「No colour, no flavour」－但係 colour 並唔係靠煎耐啲而造成，係靠用高溫，並只反一次面而造成。但係點樣先係啱啱好，唔係 burnt／overcooked／undercooked，就要看火候和時間控制。個個爐、個個鑊、舊舊肉都唔同；肉越厚身亦越難控制，所以雞／豬一開始都係煮薄身啲會容易控制。
2. 醃肉如會拌油必須為最後步驟，因為油的作用為鎖緊水份，如未拌好醃料便落油，肉便不會醃入味。Jimmy's 牌沙爹醬，又叫椰樹牌；第一次發掘佢係 London China Town 嘅超市，所以我相信好多中超都會買到。呢個係我試過 Jimmy's 牌個花生醬的食譜，每款沙爹醬成份都唔一樣，有一些亦可能已加了花生醬，份量可以自己再試試呢。
