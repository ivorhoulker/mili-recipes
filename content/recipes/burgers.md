---
title: "Homemade漢堡包"
subtitle: "配料自由配搭，自家製大大份，細路見到超開心"
image: "burgers.jpg"
priority: 6
---

## 預備材料

1. 免治牛肉 400g (二人份量，每人兩個漢堡）
2. 蛋 1 隻
3. 片裝芝士 4 片（我比較喜歡車打，用普通／mozzarella 都得）
4. 番茄 ½ 個
5. 生菜 4 片
6. 洋蔥 1 個
7. 磨菇 1 盒
8. 牛油果 1 個
9. 檸檬汁 ¼ 個
10. 漢堡包 4 國

## 醃料

1. 鹽 ¼ 茶匙
2. 黑胡椒 ¼ 茶匙

## 做法

1. 先處理漢堡肉：免治牛肉放落大碗，放入醃料，打入雞蛋，用手拌勻，再順時針邊拌邊搓，令食材粘合。如搓一段時間還未粘合，可續少落入生粉幫幫。搓好後放一邊備用。
2. 切好 4 片番茄、洗好生菜，放進雪櫃備用。
3. 做牛油果醬：將餘下番茄切粒，拌入壓溶的牛油果，落鹽、黑胡椒、初榨冷壓橄欖油、檸檬汁調味。
4. 做焦糖化洋蔥：洋蔥切薄條，鍋中放少少油，落洋蔥小火慢炒，直至金黃色。
5. 炒蘑菇：蘑菇切片，中小火熱鍋落蘑菇翻炒。蘑菇出水後，落少許鹽、牛油、黑胡椒調味，再煮一會，水燒乾便成。
6. 做漢堡扒：將漢堡肉分 4 份，拿起一份在掌心拋來拋去，令肉碎壓實，再輕輕按成餅狀，厚度大概 2.5cm。平底鑊落油，中大火燒熱。油熱後，放下漢堡扒，中大火煎其中一面 1 分鐘左右。煎香後，反面，每塊漢堡扒上放一片芝士，蓋上鍋蓋，轉小火煎 4 分鐘左右，途中不要揭蓋。做好後，漢堡扒另一面也煎香，芝士亦溶掉。
7. 煎漢堡扒時，可用另一隻平底鑊／烘麵包機把漢堡包烘一烘。
8. 最後便是組裝，根據自己的喜好配搭，亦可拿茄汁、沙律醬、蜜糖芥末醬、酸瓜等現成材料配搭。

## 入廚小貼士

1. 所有材料都可以自由配搭，想方便可以省卻焦糖化洋蔥、蘑菇及牛油果醬；想豐盛亦可加入香脆煙肉、煎蛋等。
2. 電視裡的大廚都會將漢堡扒煮成 medium rare… 請緊記：肉如果不是自己剁碎，而是買免治肉回來煮／買現成漢堡扒的話，請 fully cook it！否則會肚子痛。
3. 我一向不建議買太多不同的醬，因為通常會浪費掉。不同醬汁其實可以自己混出來，例如：茄汁+沙律醬=千島醬，蜜糖+Dijon 芥末醬=蜜糖芥末醬，平時吃沙律用的 vinaigrette 亦可用 olive oil + balsamic vinegar/檸檬汁 + Dijon 芥末醬 + 鹽 + 黑胡椒組成。
4. 做漢堡包並沒有什麼秘技，因為好易煮；但正正因為材料多，個 preparation routine 就要諗清楚，什麼要先做，什麼最後煮，什麼要一齊煮；才可令到上菜時，食物仍是熱辣辣，個廚房亦唔會好似打完仗，自己亦唔會一頭煙。整個烹調流程也是廚藝的一部分，工多自然藝熟，越煮就會越快，但最好的廚師亦可能會有 bad day，明明煮過一百次都會有一頭煙的日子，所以... 繼續煮吧！
