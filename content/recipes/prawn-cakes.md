---
title: "泰式炸蝦餅"
subtitle: "想念東南亞就靠佢，甜酸辣鹹樣樣齊"
image: "prawn-cakes.jpg"
priority: 3
---

## 預備材料

1. 急凍蝦 500g（2-3 人份量，大概 6 件）
2. 麵包糠 80-100g （炸衣）

## 醃料

1. 魚露 ½ 湯匙
2. 鹽 少許
3. 白胡椒粉 少許
4. 生粉 1 茶匙

## 泰式海鮮汁材料

1. 蒜頭 2 瓣
2. 指天椒 1 條（辣）
3. 芫茜 1 湯匙
4. 泰國青檸 1 個（酸）
5. 魚露 ½ 湯匙（鹹）
6. 白砂糖 1 湯匙（甜）
7. 白開水 2-3 湯匙

## 做法

1. 先做泰式海鮮汁：蒜頭去衣，連指天椒、芫茜用 mortar and pestle 樁碎。青檸榨汁，放入魚露、白砂糖拌勻。先放 2 湯匙白開水，加入樁碎的蒜頭、指天椒、芫茜。試味，邊個味唔夠就放多少少，甜酸辣鹹樣樣平均，先叫東南亞風味。備好後放進雪櫃雪凍。
2. 蝦解凍後沖沖水，再平鋪在廚房紙上印乾；蝦必須要乾身才能輕易打出蝦膠。
3. 用 pestle 將蝦續隻拍扁，比起用刀更易打出蝦膠。拍好後，用刀輕輕剁幾下，剁斷蝦的筋腱，再放入碗中，用手順時針攪拌 10 圈，確保蝦膠黏性。
4. 加入醃料，再攪拌。如水分仍過多，可續少加入生粉攪拌。
5. 準備好油，我用中火／中小火。（如不用油炸，用氣炸鍋亦可。）
6. 蝦膠備好後放一邊，拿另一隻碟，將一半麵包糠倒在碟上。雙手沾水，將蝦膠簡易分成六份；拿起一份，搓成餅狀，放在麵包糠上。搓好六份後，將餘下一半麵包糠倒在蝦餅上。輕壓蝦餅，讓其均勻粘上麵包糠。
7. 油預熱後（氣炸鍋亦要預熱），落鑊前，輕輕拍掉多餘麵包糠，慢慢炸至金黃色。
8. 碟上先準備廚房紙和小架，可索取多餘油份和保持蝦餅鬆脆。
9. 上碟配上預先準備好的泰式海鮮汁，餐桌東南亞之旅開始！

## 入廚小貼士

1. 打邊爐都可以自己打蝦滑。要將海鮮打成滑，海鮮必須要用廚房紙索乾身。
2. 搓蝦餅前手必須沾少少水，否則蝦膠黏在手上便很難造型。蝦餅的大小厚度大概如一個點心小蛋撻。
3. 炸蝦餅的油我會留之後用。
