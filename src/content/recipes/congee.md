---
title: "30分鐘廣東粥"
subtitle: "皮蛋肉碎、碎牛、滑雞、海鮮... 有個好粥底，落咩都得啦！"
image: "congee.jpg"
priority: 2
---

## 預備材料（食譜選用皮蛋肉碎）

1. 米 1 嘜（二人份量，大概 150g）
2. 中型乾瑤柱 2 粒
3. 皮蛋 2 隻
4. 豬肉碎 200g
5. 蔥 1 條

## 肉碎醃料

1. 薑 15g
2. 蠔油 ½ 湯匙
3. 豉油 ½ 湯匙
4. 胡椒粉 少許
5. 生粉水 1 茶匙生粉，1-2 湯匙白開水
6. 油 1 湯匙 （臨下鍋前才放）

## 做法

1. 洗米，輕輕沖沖乾瑤柱。用滾水浸米和乾瑤柱最少 20 分鐘。
2. 因為蔥只作最後點綴用，為保障食物安全，先將蔥切成葱粒，放一邊備用。
3. 將薑切成薑米粒，加入醃料（除油外）醃豬肉碎，拌好放一邊備用。
4. 皮蛋剝殼，一隻切件，一隻切粒，放一邊備用。
5. 找個較高身的不銹鋼煲，將浸好的米連水倒進煲內，乾瑤柱用匙羹壓散，連乾瑤柱水倒進煲內，再加入 1.2L 滾水，開大火煲。煲滾後攪拌一次，調至中大火，煲蓋只可半掩或完全不掩。
6. 大概煲 30 分鐘，米便會開花。米開花後，用打蛋器\*（egg whisker）邊煲邊用力攪拌 2－3 分鐘。這個動作會令粥開始變杰及綿滑。如太杰，便續少加入滾水。
7. 粥底做好後，豬肉碎下鍋前拌好油，便可連皮蛋下鑊，輕力攪拌，煮 2－3 分鐘煮熟便可上碟。試味，唔夠鹹落少許鹽。
8. 上碟前，曬少許胡椒粉，放上葱花。

_\*我沒有試過用電動攪拌器，不過原理應該一樣。_

## 入廚小貼士

1. 煲粥要唔黐底，只有一個秘訣：大火，不用蓋上煲蓋，少攪拌。所以用較高身的煲，便不易滾瀉。
2. 唔好以為個 30 分鐘唔洗睇火，火候大小、煲窄身／闊口都會影響，小心滾瀉／煲乾水。
3. 覺得少水／太杰要加水時，必須要是滾水。如果突然將粥的溫度下降，粥不再滾，米便會沉底，煲燶粥便指日可待。
4. 如想用其他肉類，醃料亦大致相同。我試過用雞胸薄片，下鍋前拌油會助肉類鎖緊水份，保持嫩滑。但主要還是不要 overcook/undercook，這個嘛，就要靠年月累積經驗啦。
5. 中式醃肉喜歡加水，讓肉類在吸收一下水分及令醃料更易入味，亦較識合中式煲、蒸、快炒等烹調方式。
6. 如想用海鮮，可用魚露代替蠔油和豉油，海鮮亦不用落油。
7. 如海鮮有殼／雞有完整雞骨（必須要完整，碎骨千萬不要放），亦可於一開始放進煲內，熬出味道，用打蛋器攪拌前取出便可。
8. 打蛋器是秘技，原理和煲西式湯差不多，所以要用不銹鋼煲，易潔煲會用壞。
